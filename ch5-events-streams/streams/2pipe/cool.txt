АҚШда 1840 йилларда ҳукумат томонидан почта инфраструктурасига жуда кўплаб субсидиялар берилар эди. Субсидия учун пулни почта хизматининг тарифларидан чиқаришарди. Ўз-ўзидан субсидиялар учун турли хил тўловлар қўшилган почта тарифлари жуда қиммат эди. Ўша вақтда, масалан Балтимордан Ню Йоркка 312 км масофага хат жўнатиш нархи 19 цент эди. Бу ўша вақтда бир ишчининг бир кунлик маошини тўртдан бир қисмига тенг эди.
Давлатга тегишли почта хизмати коррупцияга шўнғиган йирик монопол компания эди. Бошқа монополистлар каби Америка почтаси ҳам тўхтовсиз нархларни ошириб борарди. Нархлар ошиб борган сари одамлар ҳамма жойдагидек ноқонуний арзон йўлларини қидиришади. Ўша вақтда АҚШда «йўловчи» хизмати ривожланади. Бир шаҳардан иккинчи шаҳарга кетаётган йўловчи кичик сумма эвазига хатни ўзи билан олиб кетарди. Буни бугунги кунда почтани вазифасини бажараётган вилоятлараро таксиларимизга ўхшатсак бўлади.
Бу, албатта Америка почтасига ёқмаган. Лекин, суд кичик тўлов учун хатни олиб боришга оддий фуқароларга рухсат берган.
Лекин, янги почта компаниялари очиш таъқиқланган бўлган. Улар йиллар давомида ноқонуний ишлашган. 1845 йилда жўнатувларнинг учдан бир қисми ўз фаолиятини яширувчи ноқонуний почта фирмалари томонидан амалга оширилган.
Аммо, Лисандр Спунер исмли тадбиркор бошқа йўлни танлайди. У 1844 йилда Почтанинг директорига янги почта хизмати очаётганлиги ҳақида хат жўнатади. У хатида кимгадир бу ёқмаса, судлашишга тайёр эканлигини айтади. Спунернинг фирмаси очиқдан-очиқ реклама қилина бошлайди. Рекламада бир неча маротаба бу шунчаки бизнес эмаслиги, аксинча мамлакатда эркин тадбиркорлик фаолиятини юритиш ҳуқуқи қанчалик кафолатланганлигини текшируви эканлиги ҳам таъкидланади.
Спунернинг фирмаси орқали почта жўнатиш давлат почтасига нисбатан бир неча маротаба арзон эди. Орадан ҳеч қанча муддат ўтмай, Спунерни хатлар билан қўлга олишади. Ҳукумат почта монополиясини фаол ҳимоя қилади. Аммо, унгача одамлар арзон почта хизматларига ўрганиб бўлишганди. Норозиликлар кўпайиб кетгач Конгресс почта хизматлари нархини пасайтириш ҳақида қонун қабул қилишга мажбур бўлади.
Шунингдек почта ўз рақобатчиларидан почта хизматини олдиндан маркалар ёрдамида тўлаш услубини ҳам ўзлаштириб олади. Айнан, маркалар ёрдамида тўлов тизими почтани зарардан фойдага олиб чиқади.
Спунернинг фирмаси жиддий жарималар тўлайди, лекин шунга қарамасдан унинг лойиҳасини муваффақиятли деб номласа бўлади.
Унгача, почта хизмати нархларини пасайтиришни хоҳлаганлар, доим Конгрессга таъсир қилиб, конгресс орқали мақсадга эришишга ҳаракат қилганлар.
Аммо, Спунер бутунлай бошқа нарсаларни исбот қилди:
1. Нархларни пасайтиришнинг энг яхши йўли бозорда рақобатнинг пайдо бўлиши ва ривожланиши
2. Мамлакатда бирор соҳани реформа қилиш керак бўлса, ҳукуматдан умид қилиб кутиб ўтирмасдан, хусусий секторда альтернатив хизмат яратиш фойдалироқ эканлиги
АҚШда 1840 йилларда ҳукумат томонидан почта инфраструктурасига жуда кўплаб субсидиялар берилар эди. Субсидия учун пулни почта хизматининг тарифларидан чиқаришарди. Ўз-ўзидан субсидиялар учун турли хил тўловлар қўшилган почта тарифлари жуда қиммат эди. Ўша вақтда, масалан Балтимордан Ню Йоркка 312 км масофага хат жўнатиш нархи 19 цент эди. Бу ўша вақтда бир ишчининг бир кунлик маошини тўртдан бир қисмига тенг эди.
Давлатга тегишли почта хизмати коррупцияга шўнғиган йирик монопол компания эди. Бошқа монополистлар каби Америка почтаси ҳам тўхтовсиз нархларни ошириб борарди. Нархлар ошиб борган сари одамлар ҳамма жойдагидек ноқонуний арзон йўлларини қидиришади. Ўша вақтда АҚШда «йўловчи» хизмати ривожланади. Бир шаҳардан иккинчи шаҳарга кетаётган йўловчи кичик сумма эвазига хатни ўзи билан олиб кетарди. Буни бугунги кунда почтани вазифасини бажараётган вилоятлараро таксиларимизга ўхшатсак бўлади.
Бу, албатта Америка почтасига ёқмаган. Лекин, суд кичик тўлов учун хатни олиб боришга оддий фуқароларга рухсат берган.
Лекин, янги почта компаниялари очиш таъқиқланган бўлган. Улар йиллар давомида ноқонуний ишлашган. 1845 йилда жўнатувларнинг учдан бир қисми ўз фаолиятини яширувчи ноқонуний почта фирмалари томонидан амалга оширилган.
Аммо, Лисандр Спунер исмли тадбиркор бошқа йўлни танлайди. У 1844 йилда Почтанинг директорига янги почта хизмати очаётганлиги ҳақида хат жўнатади. У хатида кимгадир бу ёқмаса, судлашишга тайёр эканлигини айтади. Спунернинг фирмаси очиқдан-очиқ реклама қилина бошлайди. Рекламада бир неча маротаба бу шунчаки бизнес эмаслиги, аксинча мамлакатда эркин тадбиркорлик фаолиятини юритиш ҳуқуқи қанчалик кафолатланганлигини текшируви эканлиги ҳам таъкидланади.
Спунернинг фирмаси орқали почта жўнатиш давлат почтасига нисбатан бир неча маротаба арзон эди. Орадан ҳеч қанча муддат ўтмай, Спунерни хатлар билан қўлга олишади. Ҳукумат почта монополиясини фаол ҳимоя қилади. Аммо, унгача одамлар арзон почта хизматларига ўрганиб бўлишганди. Норозиликлар кўпайиб кетгач Конгресс почта хизматлари нархини пасайтириш ҳақида қонун қабул қилишга мажбур бўлади.
Шунингдек почта ўз рақобатчиларидан почта хизматини олдиндан маркалар ёрдамида тўлаш услубини ҳам ўзлаштириб олади. Айнан, маркалар ёрдамида тўлов тизими почтани зарардан фойдага олиб чиқади.
Спунернинг фирмаси жиддий жарималар тўлайди, лекин шунга қарамасдан унинг лойиҳасини муваффақиятли деб номласа бўлади.
Унгача, почта хизмати нархларини пасайтиришни хоҳлаганлар, доим Конгрессга таъсир қилиб, конгресс орқали мақсадга эришишга ҳаракат қилганлар.
Аммо, Спунер бутунлай бошқа нарсаларни исбот қилди:
1. Нархларни пасайтиришнинг энг яхши йўли бозорда рақобатнинг пайдо бўлиши ва ривожланиши
2. Мамлакатда бирор соҳани реформа қилиш керак бўлса, ҳукуматдан умид қилиб кутиб ўтирмасдан, хусусий секторда альтернатив хизмат яратиш фойдалироқ эканлиги